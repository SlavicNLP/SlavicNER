Strajk niemieckich pracowników Ryanaira

Związek zawodowy Verdi i stowarzyszenie pilotów Cockpit wezwały personel samolotów Ryanaira do 24-godzinnego strajku. Pracownicy irlandzkich linii domagają się podwyżek płac i lepszych warunków pracy. 

Dyrekcja Ryanaira zapowiedziała, że pasażerowie będą na bieżąco informowani o odwołanych lotach i będą mogli zmienić rezerwacje. Władze linii lotniczych tłumaczą, że zaproponowały już pilotom lokalne podwyżki i kontrakty, dlatego strajk uznają za nieuzasadniony. Zagroziły również zwolnieniami, jeżeli protesty będą kontynuowane. Pierwszy strajk niemiecki personel Ryanaira przeprowadził w połowie sierpnia.
