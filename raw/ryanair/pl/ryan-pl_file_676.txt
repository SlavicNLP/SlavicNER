Strajk pilotów powoduje duże utrudnienia w ruchu lotniczym

Od godziny 3 nad ranem 12 września trwa w Niemczech strajk pilotów i personelu pokładowego niskobudżetowych linii lotniczych Ryanair. W związku z 24-godzinną akcją strajkową odwołano 150 z 400 lotów z Niemiec i do Niemiec.

Zapowiedziany 10 września wieczorem strajk objął bazy Ryanaira w Niemczech, w tym we Frankfurcie i Berlinie, w których zatrudnionych jest 400 pilotów i 1000 pracowników personelu pokładowego. Według szacunków VC, wśród pracujących dla przewoźnika pilotów jedna trzecia zatrudniona jest na umowach zewnętrznych i z tego powodu nie może uczestniczyć w proteście.

Ryanair zaoferował pasażerom zwrot pieniędzy za odwołane loty bądź bezpłatną zmianę rezerwacji, tzn. przełożenie lotu na okres od czwartku do niedzieli.
