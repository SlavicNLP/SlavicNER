Krátké zprávy z domova, ze světa a z byznysu

 LETECKÁ DOPRAVA Ryanair se dohodl s německými piloty. Největší evropské nízkonákladové aerolinky Ryanair uzavřely s německými piloty dohodu o platech a odměnách, vánoční stávky jako loni tedy letos nehrozí. Do března mají obě strany podepsat kompletní kolektivní smlouvu. Podstatně se má navýšit základní složka platu na úkor variabilní části. Mladým kopilotům se tak roční fixní plat zdvojnásobí na 50 tisíc eur, kapitáni si polepší o 33 procent na 100 tisíc eur ročně.
