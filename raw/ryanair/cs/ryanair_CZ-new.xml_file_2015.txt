Nízkonákladové a klasické aerolinky se přibližují. Vyhrají cestující?

Nízkonákladové aerolinky přinesly do létání revoluci. Cestu letadlem si nyní mohou dovolit i ti, kteří na to před jejich příchodem neměli. Dnes volí „lowcost“ každý třetí cestující, ale tito dopravci v rostoucí konkurenci potřebují další klienty. Hledají je i mimo internet. Navíc se u nich inspirují i klasičtí dopravci.
Dopravce Ryanair nakupuje nové letouny Boeing 737 MAX. | foto: Ryanair, iDNES.cz

Pryč je doba, kdy nízkonákladové společnosti pouhou agresivní cenovou politikou doslova válcovaly své klasické konkurenty nebo vytvářely masivní poptávku na nových tratích – i trh pro nízkonákladový produkt se začíná nasycovat. Nízkonákladové společnosti, zaměřené dosud hlavně na soukromé cestovatele citlivé na cenu, se proto stále častěji snaží přilákat i další kategorie cestujících.
