Reálný kapitalismus Luďka Vainerta: Letectví, obor krachům zaslíbený

Finanční trpaslík v kůži obra. Letectví, obor krachům zaslíbený Na světě není moc větších aerolinek než Air France-KLM. Její flotila je impozantní a na rozdíl od nízkonákladových společností, které mají letový park početnější, jsou v ní silně zastoupeny velké dálkové stroje. Ty mají výrazně vyšší hodnotu než "jednouličkové" stroje, typicky Airbusy 320 a Boeingy 737 určené na krátké a střední tratě, a při vhodném nasazení také mnohem víc vydělávají. To je vidět na tržbách. V tomto parametru je v Evropě jen jedna společnost, německá Lufthansa, větší. Air France-KLM ale zas o tolik nezaostává a ani ztráta na tři americké giganty není propastná.
