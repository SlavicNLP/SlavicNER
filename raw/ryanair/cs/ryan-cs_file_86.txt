Ryanair ruší 150 letů kvůli stávce pilotů v Německu

Irská nízkonákladová letecká společnost Ryanair kvůli plánované stávce pilotů v Německu zrušila na středu sto padesát letů. Dotčení zákazníci budou podle Ryanairu o situaci neprodleně informováni a odškodněni, uvedla agentura DPA. Dopravce rovněž varoval, že pokud budou stávky v Německu pokračovat, povede to k rušení pracovních míst.

Ilustrační snímek | foto: Reuters Němečtí piloti Ryanairu vyhlásili čtyřiadvacetihodinovou stávku kvůli pomalému jednání o kolektivní smlouvě, která má vyřešit stížnosti na mzdy a pracovní podmínky. Protest má začít ve středu ve tři hodiny ráno.

Ryanair se letos kvůli pomalému pokroku jednání o pracovních smlouvách potýká se stávkami pilotů i palubního personálu v řadě zemí. Kvůli protestům již musel zrušit stovky letů. Ryanair létá do desítek zemí, včetně České republiky. V loňském roce přepravil zhruba sto třicet milionů cestujících. Více podrobností zjišťujeme.
