ИНЦИДЕНТ СЪС САМОЛЕТ: 33-ма пътници пострадаха заради загуба на налягане (ВИДЕО)

Общо 33-ма пътници са пострадали при инцидент със самолет на авиокоманията “Райънеър”. Машината, летяща от Дъблин за хърватския град Задар, загубила налягане в пътническия салон. Паднали кислородните маски и започнало рязко снижаване. Според сайтове, следящи въздушния трафик, самолетът е слязъл от 8000 на 3000 метра само за 7 минути.

Повечето пострадали са със спукани тъпанчета. Самолетът кацнал аварийно във Франкфурт, като някои от пасажерите били откарани в болница. Други продължили пътуването си след няколко часа чакане за друг самолет. По случая е започнало разследване, съобщи говорител на германската полиция. За още новини
