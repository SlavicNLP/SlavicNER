Шестнадесет пострадали при аварийно кацане на самолет на “Райнеър”

Шестнадесет души са били откарани в болница след аварийно кацане на самолет на ирландската нискотарифна авиокомпания "Райънеър" в понеделник вечерта на летището в югозападния френски град Лимож, предадоха информационните агенции.
Машината пътувала от Великобритания за Испания. Тя се приземила аварийно заради разхерметизиране, информира във вторник превозвачът и уточни, че кацането се е наложило като "предпазна мярка". Пострадалите пътници имат проблеми с тъпанчетата заради падането на налягането и след това повишаването му, уточниха от компания "Райънеър".
