Osm let strávila pákistánská křesťanka Asia Bibiová ve vězení, ve kterém čekala na vykonání trestu smrti za urážku islámského proroka Mohameda. Přesto, že ji ve středu osvobodil pákistánský nejvyšší soud, její propuštění na svobodu bylo odloženo kvůli masovým protestům radikálních islamistů. Ti požadovali její veřejné oběšení a zabití soudců. V pátek se však islamisté dohodli s vládou na ukončení protestů. Informovala o tom agentura Reuters.
