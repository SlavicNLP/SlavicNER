Pakistan: Asia Bibi uniewinniona. Była skazana na śmierć za bluźnierstwo

Historia kobiety poruszyła chrześcijan na całym świecie. Pod petycją o jej ułaskawienie zebrano kilkaset tysięcy podpisów. Sprawa chrześcijanki stała się też źródłem konfliktów w Pakistanie. Dwóch polityków, którzy chcieli pomóc Bibi, zostało zamordowanych. Zwolennicy radykalnej partii Tehreek-e-Labaik (TLP), która popiera surowe prawo dotyczące bluźnierstw, grozili w październiku protestami, blokowaniem dróg i paraliżem miast, jeśli kobieta nie zostanie skazana na śmierć.
