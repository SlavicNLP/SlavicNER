Половин милион души поискаха свобода за Азия Биби

Над 560 хил. души подписаха петиция за освобождаването на пакистанската християнка Азия Биби, осъдена на смърт по обвинение в богохулство. Организацията „Гласът на мъчениците” (The Voice of the Martyrs) публикува на сайта www.CallForMercy.com онлайн петиция, след като повече от 150 хил. пакистански християни се обявиха за освобождаването на християнката. Документът е подписан от жители на повече от 100 страни и по-късно е предаден в Посолството на Пакистан във Вашингтон. От организацията се надяват да успеят да съберат 1 млн. подписа. Един от местните чиновници е помолил представителите на организацията да бъдат търпеливи, тъй като съдебните процеси в Пакистан се проточват твърде дълго. Служителят също така ги уверил, че ако присъдата не бъде отменена от по-висша инстанция, могат да обжалват пред Върховния съд на Пакистан. Ако той откаже да се произнесе по случая обаче, следващата възможна стъпка е да се потърси помощ от президента, съветва чиновникът. Междувременно двама студенти от християнския колеж в Кентъки, САЩ, са направили филм, в който призовават хората да се застъпят за Азия Биби и да подпишат петицията. До този момент видеото е видяно от над 35 хил. души. Източник: invictory.org
