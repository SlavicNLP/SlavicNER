Пакистан: Асия Биби символ на преследваните християни

Разпространяващия се екстремизъм, нетолерантността и насилието очертават мрачната картина на незачитането на човешките права в Пакистан. Това посочва международната организация “Human Rights Watch” (Hrw) в доклада си за 2011, представен тези дни в Исламабад. В тази картина, събитията свързани с Асия Биби са емблематични за ситуацията на преследванията на християните и религиозните малцинства. В главата посветена на Пакистан Hrw посочва, че „2010 г. е най-тежката година за защитата на човешките права” и че „правителството е направило твърде малко за подобряването на тази ситуация”. Докладът цитира многобройни терористични действия извършени от талебански групи, които дори налагат техния закон в някой зони на страната; атентати, засегнали култови и обществени места; убийството на 11 журналисти, активисти или умерени мюсюлмански лидери; случаи на преследвания на религиозните малцинства. Документът припомня убийството на губернатора на Пунджаб, Салман Тасир и заплахите към депутата Шери Рехман, за това че са критикували закона за богохулството. „Правителството, водено от Партията на народната власт, не полага достатъчно усилия в борбата с религиозния екстремизъм”, посочва Доклада. Hrw цитира и случая с Асия Биби, определяйки го като пример за преследванията срещу религиозните малцинства. „Тъжна е констатацията – се чете в документа - че съдебната система се възползва от своята независимост, за да отслабва прерогативите на Парламента и възстанови дискриминациите и злоупотребите, вместо да ги премахва”. Междувременно продължава международния натиск върху пакистанските институции: група асоциации и неправителствени организации от Обединеното Кралство, водени от Release International, връчи на Уажид Шамсул Наза, Върховен Комисар на Пакистан за човешките права, петиция с 51 хиляди подписа, която иска гарантирането на религиозната свобода в страната и закрилата на християнските малцинства, като специално се посочва случая с Асия Биби.
