Азия Биби се моли с броеницата дарена ѝ от папата

„Едно чудо“. Така Азия Биби, пакистанската християнка осъдена на смърт за богохулство, коментира решението на затвора в Мултан, където е задържана, да държи със себе си броеницата, която папа Франциск ѝ е изпратил в дар. „За първи път от девет години ни позволяват да държа в килията някакъв религиозен предмет“, казва още Азия.

На 12 март съпругът и дъщерята на Азия Биби са я посетили в затвора, след завръщането си от Италия, където бяха приети на частна аудиенция от папа Франциск. Тогава папата е дарил на дъщерята на Азия, Ейшам, една броеница в повече да дари на своята майка и е уверил, че се моли за пакистанската християнка. Момичето разказало на майка си за вълнуващата среща с папата и е предала неговите трогателни думи. По време на аудиенцията Ейшам можа да прегърне папата от името на своята майка.

„Получавам този дар с набожност и благодарност. Тази броеница ще бъде голяма утеха за мен, така както е утеха за мен да зная, че Светия отец се моли за мен и мисли за мен в тези трудни условия“.

Освен това съпругът и дъщерята са разказала на Азия за вечерта на 24 февруари, когато по инициатива на Папската фондация „Помощ за страдащата Църква“, римския Колизеум бе осветен в червено в памет на християнските мъченици и припомни живота на Азия чрез свидетелството на нейните близки. „Международното внимание за моя случай е много важно за мен. Благодарение на това съм все още жива. Благодаря на „Помощ за страдащата Църква“ за всичко, което прави, не само за мен, но и за всички останали жертви на закона за богохулството, чиято злоупотреба засяга предимно религиозните малцинства“, каза още Азия Биби.
