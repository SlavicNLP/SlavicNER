Donbas mizí. Přestaňte si s Ruskem hrát a zastavte válku, apeluje Zelenskyj

„Bojujeme za to, aby Ukrajina dostala veškeré zbraně potřebné ke změně charakteru bojů a aby začala rychleji a jistěji vyhánět okupanty,“ pokračoval a apeloval na Západ, aby si „přestal s Ruskem hrát“ a konečně na něj zatlačil dost na to, aby tím ukončil tuto „nesmyslnou válku“. Řada západních zemí začala dodávat Kyjevu nejdříve lehké a později i těžké zbraně, včetně tanků, samohybných houfnic, systémů protivzdušné obrany či protilodních střel. V posledních dnech se však Evropská unie kvůli nesouhlasu Maďarska zasekla na tom, zda schválí další tvrdé sankce vůči Rusku. Ukrajinští velitelé ve čtvrtek připustili těžkou situaci na bojišti a vyzvali Západ k urychleným dodávkám dalších zbraní, především dalekonosných, které by umožnily zlepšit situaci ukrajinských sil. Americký Institut pro studium války (ISW) ve svém pravidelném hodnocení válečné situace uvedl, že ruské vojsko po těžkých bojích na východě Ukrajiny v posledních dnech dosahuje územních zisků. Ukrajinská obrana je však celkově stále účinná a ruský postup zůstává pomalý.



Moskva má nyní pod kontrolou více než 95 procent Luhanské oblasti a v nadcházejících dnech bude pravděpodobně pokračovat v úsilí o dokončení obklíčení a dobytí Severodoněcku, uvádí ISW. Totéž uvádí také britské ministerstvo obrany. Ruské jednotky obnovily ofenzivu u Slovjansku a útočí i jinde v Donbasu, uvádí Kyjev.
