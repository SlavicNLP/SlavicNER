Silové složky ztrácí trpělivost. Britský znalec Kremlu popisuje scénáře Putinova pádu

Britský odborník podotýká, že případná změna v Kremlu nepřijde v blízké budoucnosti. Situaci by vak mohly změnit možné masové demonstrace za předpokladu, že by proti nim silové struktury odmítly zasáhnout. "Putinovi spolupracovníci nejsou žádní 'putinisté', ale pragmatici. Pokud by se báli, že by mohli viset na lampách nebo být odvezeni k soudu v Haagu, tak raději prezidenta sesadí," míní. Galeotti také poukazuje na to, že pro ruskou společnost bude klíčové září, kdy se naplno projeví tlak západních sankcí. "Dostáváme se do bodu, kdy Rusové opravdu začínají pociťovat cenu války," upozorňuje. Jak se za půl roku invaze na Ukrajinu proměnila popularita ruského prezidenta Vladimira Putina? Je velmi složité odhadnout, co si lidé v Rusku myslí. Průzkumy veřejného mínění byly v zemi z mnoha důvodů vždycky problematické - a zvláť teď, kdy režim přeel do úplného autoritářství. Vrací se staré návyky, že říkáte jen to, co víte, že říct máte, a ne to, co si skutečně myslíte. Na začátku jsme viděli velkou podporu "speciální vojenské operace", jak už to tak bývá. Rusům bylo řečeno, že to bude velmi limitovaná mise, která má pouze zabránit zlému neonacistickému režimu na Ukrajině, aby utlačoval ruskojazyčné obyvatele. Mnoho Rusů s tím takto plně souhlasilo.
