Agenda Embargo na ropu se kvůli maďarské blokaci odkládá. Nebude součástí nových sankcí vůči Moskvě Bylo by to poprvé, co sedmadvacítka sleví z vlastních principiálních postojů kvůli závislosti na energiích z Ruska Kateřina Šafaříková

Protože země Evropské unie nejsou ani po téměř deseti dnech s to nalézt shodu na ohlášeném odchodu od ruské ropy, vyjednávání se zřejmě vyjme z připravovaného balíku nových sankcí. Mezi členskými státy panuje shoda na drtivé většině položek, Maďarsko ale blokuje to hlavní: embargo na dovoz ruské ropy do EU počínaje příštím rokem. Takový postup by otevřel dveře ke schválení už šestého balíku postihů vůči Rusku za jeho útok na Ukrajinu, který obsahuje mimo jiné vyloučení největší ruské banky Sberbank ze západních trhů nebo zařazení hlavy ruské pravoslavné církve, patriarchy Kirilla, na seznam nežádoucích osob. Unie by tím však utrpěla reputační porážku. Bylo by to poprvé, co sedmadvacítka musela slevit z vlastních principiálních postojů kvůli závislosti na energiích z Ruska.
