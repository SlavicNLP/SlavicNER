Maďarsko se podle Beka v EU dostává do silné izolace, spory kolem ropného embarga nemusely nastat

Půlroční české předsednictví začíná za necelé dva měsíce a jeho agendě pravděpodobně bude dominovat válka Ruska proti Ukrajině a s ní spojené ekonomické, energetické či migrační otázky. Zásadní výzvou bude zachování jednotného vystupování, které z počátku reakci unie na ruskou invazi provázelo. "Myslím, že míra podpory v Evropské unii je pořád příjemným překvapením pro řadu z nás. To ovšem neznamená, že nás teď nečeká složité vyjednávání o zásadním kroku, a to bude hledání prostředků pro, doufejme, poválečnou obnovu Ukrajiny," řekl Bek. Tato debata podle něj s největší pravděpodobností bude během českého předsednictví a bude vedená i s partnery, jako jsou Británie nebo Spojené státy. Rozsah problému nedávno nastínil ukrajinský prezident Volodymyr Zelenskyj, když řekl, že jeho země bude potřebovat stovky miliard dolarů. Podle ruského bezpečnostního analytika působícího v USA Dmitriho Alperovitche by mohla Ukrajina potřebovat podporu přes 60 miliard dolarů (1,4 bilionu Kč) ročně. A od EU se očekává, že bude jedním z lídrů těchto snah, napsal tento týden web Politico. "To, co se dělo dosud, bylo relativně snadné. Pomáhat v první chvíli uprchlíkům.
