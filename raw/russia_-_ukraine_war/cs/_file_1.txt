Panika Rusů. V březnu vybrali z bank téměř 10 miliard dolarů

Rusové ze strachu o své úspory vybrali během března ze svých bankovních účtů peníze v zahraničních měnách o celkové hodnotě 9,8 miliardy dolarů (zhruba 219,4 miliardy korun). Informovala o tom agentura Reuters. K masivním výběrům peněz začalo docházet poté, co Západ začal na Rusko uvalovat sankce za jeho útok na Ukrajinu.
