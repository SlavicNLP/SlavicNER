Moskva si předvolá velvyslance EU kvůli omezení dodávek zboží do Kaliningradu

Ruské ministerstvo zahraničí si předvolá v úterý velvyslance EU Markuse Edereara kvůli rozhodnutí Litvy zakázat přepravu zboží do Kaliningradu. Vilnius namítá, že nejde o totální zákaz, ale jen o plnění sankcí a že více než polovina přepravovaného zboží nepodléhá sankčnímu režimu. Podle Litvy ruské úřady šíří nepravdy o tom, co vše nelze přepravovat.

„Je to situace, která by měla být vyřešena diplomatickou cestou. Co vím, na zítra byl předvolán velvyslanec EU v Rusku Marcus Ederer na (ruské) ministerstvo zahraničí,“ uvedl gubernátor Kaliningradské oblasti Anton Alichanov. Rozhodnutí Litvy kritizoval mluvčí Kremlu Dmitrij Peskov: „Toto rozhodnutí je opravdu bezprecedentní. Je to porušení úplně všeho, Považujeme to za nezákonné. Situace je více než vážná.“
