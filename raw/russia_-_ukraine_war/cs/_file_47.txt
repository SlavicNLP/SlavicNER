Rusko zakázalo vstup americkým hercům Seanu Pennovi a Benu Stillerovi

Americký herec a režisér Sean Penn (na snímku z 11. srpna 2021). ČTK/AP/Jordan Strauss.

Moskva - Rusko zakázalo vstup do země dalším 25 Američanům včetně hollywoodských herců Seana Penna a Bena Stillera, kteří dali najevo podporu Ukrajině. Stiller po vpádu ruských jednotek na Ukrajinu začal v napadené zemi natáčet o invazi dokumentární film. Vyzval také organizátory udílení filmových cen Oscar, aby na předávání nechali vystoupit ukrajinského prezidenta Volodymyra Zelenského. O nových personálních sankcích ruské ministerstvo zahraničí.

Penn, držitel dvou Oscarů a bývalý manžel popové hvězdy Madonny, byl podle agentury AP na Ukrajině, když ji v únoru Rusko napadlo. Poté, co strávil několik dní v Kyjevě natáčením dokumentu, se rozhodl ze země stejně jako miliony jejích obyvatel uprchnout přes Polsko. Několik posledních kilometrů k polské hranice přitom urazil pěšky. Penn i Stiller se osobně setkali se Zelenským, který jim za jejich podporu Ukrajině na konci srpna udělil státní vyznamenání. Stiller, známý z filmů Zoolander nebo Fotr je lotr, Zelenskému během setkání řekl, že je jeho hrdina. Vedle obou amerických herců se nově na ruském sankčním seznamu ocitli členové amerického Senátu, státní úředníci včetně ministryně obchodu Giny Raimondové nebo představitelé byznysu a nevládních organizací.
