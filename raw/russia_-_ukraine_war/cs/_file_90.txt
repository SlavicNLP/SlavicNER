Velvyslanec Archer: V Británii se ruským trollům nedaří. Plyn by hned odstřihnul

Je to něco hluboce zakořeněného, sledovat vpád tyrana v rozporu se všemi zákony i s naší základní morálkou takovým brutálním způsobem… Jeden muž se prostě rozhodne, že to chce udělat, a pak vidíme ty zlé důsledky. Proto si myslím, že kroky naší vlády mají velmi širokou podporu. A musím říci, že to samé platí tady v České republice. Hraje v britské diplomacii historická lekce politiky appeasementu a Mnichovské dohody? Myslím, že historické povědomí každé generace se trochu přeceňuje. Teď reagujeme na něco, co se odehrává před našima očima. Nepotřebujeme historické precedenty, abychom věděli, jak reagovat. Královna mlčí. Vlády Spojeného království, Kanady, Austrálie, Nového Zélandu i dalších invazi silně odsoudily, ne však jejich královna. Proč? Není jejím úkolem o takových věcech hovořit. Podle naší ústavy za ni hovoří Vláda Jejího Veličenstva. Posílala nějaké opatrné náznaky… To není plachost. Naše královna lépe než kdokoliv rozumí své ústavní pozici. Konstituční hlava státu mluví skrze svou vládu.
