Munici pro děla Caesar vyrobí česká STV Group

Vláda v prosinci schválila podpis smlouvy s jediným českým výrobcem velkorážové munice STV Group. Skupina za deset miliard korun dodá munici pro nově pořízená francouzská děla Caesar. Co to obnáší, vysvětlil předseda správní rady společnosti David Hác.



Nejsou to jen ty tři milimetry, je to jiný typ nábojů, který nepoužívá nábojnice, takže jde o koncepčně odlišnou munici. V současné době naše společnost připravuje výrobu a certifikaci munice, protože ta je nutnou podmínkou pro použití v dělech Caesar při zachování všech záruk od výrobce. STV Group na tom spolupracuje s další významnou českou společností Explosia, která vyrábí bimodulární spalitelné nábojky pro děla ráže 155 mm.



Co se týče dodávek pro Armádu ČR, budou se vyrábět trhavotříštivé granáty STV107 s konvenčním dostřelem a pak i další dva s prodlouženým dostřelem až 40 km. Připravuje se rovněž výroba cvičné munice.
