Niemiecka minister o broni dla Ukrainy: Nie ma żadnego tabu

Minister spraw zagranicznych Niemiec Annalena Baerbock oświadczyła dziś w Tallinie, że dla Niemiec nie ma żadnego tabu, jeśli chodzi o broń dostarczaną na Ukrainę. Szefowa niemieckiej dyplomacji przebywa od wczoraj z wizytą w krajach bałtyckich.

Rosja oznajmiła, że zamyka konsulaty Litwy, Łotwy i Estonii na swym terytorium. Litewskie Ministerstwo Spraw Zagranicznych uznało takie działanie...

Czytaj więcej w raporcie: Wojna na Ukrainie Annalena Baerbock podczas wspólnej konferencji z minister spraw zagranicznych Estonii Evą-Marią Liimets powiedziała, że Niemcom zależało, aby jak najszybciej można było Ukrainie dostarczyć potrzebny sprzęt już od pierwszego dnia rosyjskiej inwazji. – Dostarczyliśmy rakiety przeciwpancerne, Stingery i inne materiały, które mieliśmy w naszych magazynach – powiedziała. Szefowa niemieckiej dyplomacji dodała, że informacje te nie były upubliczniane, aby dostawy mogły dotrzeć na Ukrainę jak najprędzej. Annalena Baerbock zapewniła również, że Niemcy pomogą siłom ukraińskim nadzorować zaawansowane systemy uzbrojenia wysłane przez Berlin i innych sojuszników oraz w przeszkoleniu wojska w ich użyciu.

Z kolei Eva-Maria Liimets oświadczyła, że wojna przeciwko Ukrainie musi stać się dla Rosji na tyle kosztowna, aby mogło to ją zatrzymać. Dodała, że trwają obecnie prace nad szóstym pakietem sankcji. – Estonia uważa, że musi on zawierać ograniczenia dotyczące nośników energii, zarówno gazu, jak i ropy – zaznaczyła minister. Annalena Baerbock w środę w Rydze spotkała się z szefami dyplomacji Litwy, Łotwy i Estonii. Niemiecka minister powiedziała po spotkaniu, że NATO będzie musiało zwiększyć swoją obecność w krajach bałtyckich oraz w Polsce. W piątek szefowa niemieckiej dyplomacji spotka się w Wilnie m.in. z prezydentem Litwy Gitanasem Nausedą i szefem MSZ Gabrieliusem Landsbergisem.
