Miedwiediew: Skutkiem sankcji będą kolejne epidemie

W publikacji zatytułowanej „Piątek 13. Co dalej, czyli świat po antyrosyjskich sankcjach (wcale nie prognoza)” Miedwiediew sugeruje, że konsekwencjami sankcji wobec Federacji Rosyjskiej będą kryzysy energetyczne, logistyczne, żywnościowe i inne, które dotkną cały świat.

Prócz nich, Miedwiediew spodziewa sie też wybuchu kolejnych regionalnych konfliktów zbrojnych w miejscach, w których sytuacja nie została rozwiązana pokojowo od wielu lat lub ignorowane są "istotne interesy głównych graczy międzynarodowych".

"Terroryści stają się bardziej aktywni, wierząc, że uwaga zachodnich państw jest teraz skierowana na starcie z Rosją" - napisał Miedwiediew. Zastępca szefa Rady Bezpieczeństwa Rosji wieszczy również duże prawdopodobieństwo wystąpienia nowych epidemii. 

Maja byćone spowodowane "odmową uczciwej współpracy międzynarodowej w sferze sanitarno-epidemiologicznej lub bezpośrednimi faktami użycia broni biologicznej". Mówiąc o skutkach sankcji dla współpracy międzynarodowej, Miedwiediew wyraził pogląd, że nastąpi spadek aktywności instytucji międzynarodowych, które nie były w stanie udowodnić swojej skuteczności w rozwiązywaniu sytuacji na Ukrainie. Jako przykład podał Radę Europy. „Powstaną nowe międzynarodowe sojusze krajów oparte na pragmatycznych, a nie ideologicznych kryteriach anglosaskich” – podsumował polityk.
