Rosyjskie statki ze skradzionym ukraińskim zbożem nie są wpuszczane do portów

CNN zidentyfikowało statek jako masowiec Matros Pozynich. 27 kwietnia statek podniósł kotwicę u wybrzeży Krymu i wyłączył transponder. Następnego dnia widziano go w porcie w Sewastopolu, głównym porcie Krymu. Ministerstwo Obrony Ukrainy szacuje, że po rosyjskiej inwazji skradziono i wywieziono z Ukrainy co najmniej 400 tys. ton zboża. Matros Pozynich ma być jednym z trzech statków zajmujących się handlem skradzionym zbożem.

Z Sewastopola, zgodnie ze zdjęciami satelitarnymi i danymi przejrzanymi przez CNN, Matros Pozynich skierował się do egipskiego portu Aleksandrii. Według ukraińskich urzędników na pokładzie znajdowało się prawie 30 tys. ton ukraińskiej pszenicy. Egipt nie wpuścił statku do portu . Pozynich popłynął w kierunku stolicy Libanu, Bejrutu, z takim samym skutkiem. Jak podaje CNN, statek znajduje się obecnie w syryjskim porcie Latakia . Reżim syryjski ma bliskie stosunki z Rosją (masowiec Matros Pozynich nosi imię rosyjskiego żołnierza zabitego w Syrii w 2015 r.). Zboże można przeładować na inny statek w Latakii, aby ukryć jego pochodzenie.

Matros Pozynich jest jednym z trzech masowców zarejestrowanych w firmie Crane Marine Contractor z siedzibą w Astrachaniu w Rosji. Firma nie jest objęta międzynarodowymi sankcjami. Rosyjskie wojsko kradnie zboże z Ukrainy. , że łupem Rosjan padnie większość z łącznie 1,5 mln ton ziarna przechowywanego na okupowanych terenach. Ukraina była jednym z największych na świecie eksporterów zbóż. Nasi sąsiedzi byli przed wojną piątym co do wielkości eksporterem pszenicy na świecie , a kraj rozwijał się tak dynamicznie, że w tym roku miał wejść do pierwszej trójki. Agresja Rosji pokrzyżowała jednak plany Ukraińców, a świat już dziś odczuwa jej skutki. Niedobór żywności pojawia się już w Egipcie i krajach Afryki Północnej, dla których Ukraina była jednym z najważniejszych dostawców zbóż.
