USA: Senator Republikanów zablokował plan 40 mld dolarów pomocy dla Ukrainy

Wobec sprzeciwu senatora z Kentucky pakiet pomocy dla Ukrainy będzie musiał wejść na normalną ścieżkę legislacyjną co oznacza, ze zostanie zatwierdzony dopiero w przyszłym tygodniu albo później. Jak zauważa jednak CNN, pakiet cieszy się poparciem zdecydowanej większości senatorów obu partii i najprawdopodobniej wejdzie on w życie, ale nie tak szybko, jak zakładano.

To nie pierwszy raz, gdy senator Rand Paul wzbudza kontrowersje swoimi poglądami na temat wojny w Ukrainie. Pod koniec kwietnia przytoczył on pomysł "neutralności" Ukrainy. - Mogły być takie głosy przed inwazją, zamiast nalegać na coś, o czym wiedzieliśmy, że nasi przeciwnicy tego nie znoszą i mówią, że to dla nich "czerwona linia". Nie ma uzasadnienia dla inwazji, nic takiego nie mówię, ale ona ma pewne przyczyny. Gdyby Ukraina była w NATO, co pan i wielu innych popierało, amerykańscy żołnierze walczyliby dziś w tej wojnie, czemu ja się stanowczo sprzeciwiam - mówił w kierunku sekretarza stanu USA Antony'ego Blinkena. W odpowiedzi sekretarz stanu zauważył wówczas, że żaden z krajów zaatakowanych w ostatnich latach przez Rosję nie należał do NATO. - Można też podnieść argument, że zaatakowane kraje były częścią Rosji . Częścią związku radzieckiego - stwierdził Rand Paul.

Komentatorzy przypominają wątpliwości jeśli chodzi o stosunek libertariańskiego senatora do Rosji. W 2017 r. John McCain oskarżył go, że " pracuje dla Władimira Putina " po tym, jak Paul zablokował głosowanie nad członkostwem Czarnogóry w NATO. Rok później radio NPR podało, ze Paul spotkał się w Moskwie z objętym wówczas amerykańskimi sankcjami senatorem Konstantinem Kosaczewem Wideo.
