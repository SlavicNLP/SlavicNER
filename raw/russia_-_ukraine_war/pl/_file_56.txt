Wojna w Ukrainie. UE przekaże Ukrainie 500 mln euro na wsparcie wojskowe

Borrell dodał, że jest przekonany, że w najbliższym czasie zostanie osiągnięte porozumienie dot. embarga na rosyjską ropę. W nowym projekcie szóstego pakietu sankcji przeciwko Rosji za agresję na Ukrainę, Komisja Europejska zaproponowała dłuższe okresy przejściowe na import rosyjskiej ropy naftowej dla Węgier, Czech i Słowacji, niż w pierwszej wersji regulacji - podała w zeszły piątek agencja Reutera, powołując się na dwa anonimowe źródła unijne. Równolegle PAP potwierdziła tę informację u wysokiego rangą uczestnika negocjacji sankcyjnych, proszącego o zachowanie anonimowości. Zgodnie z nową propozycja KE, która została przedstawiona w zeszły czwartek rano na spotkaniu stałych przedstawicieli państw członkowskich przy UE w Brukseli, Węgry i Słowacja będą mogły nadal kupować rosyjską ropę z rurociągów do końca 2024 roku, a Czechy - do czerwca 2024 roku, pod warunkiem, że wcześniej nie dostaną ropy rurociągiem z południa Europy. Więcej informacji wkrótce.
