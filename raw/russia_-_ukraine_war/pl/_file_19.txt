Paweł Kowal: Ukraińcy wygrają tę wojnę, to pewne 21 min

Trwa 79. dzień wojny na Ukrainie. Ukraińskie władze, wspierane przez społeczność międzynarodową, kontynuują działania na rzecz ratowania żołnierzy w oblężonej hucie Azowstal - poinformował portal "Ukraińska Prawda". 

- Ukraińcy mają szansę wygrać. Ale cała gra toczy się o czas. Chodzi o to, żeby wygrali jak najszybciej, żeby państwo ukraińskie było normalnym uczestnikiem gry międzynarodowej, żeby się odbudowało. Aby w momencie, kiedy będą świętować zwycięstwo, nie byli tak zniszczeni, że będzie potrzeba 10-20 lat do odbudowania infrastruktury - podkreślił Paweł Kowal. "Dodaje Ukraińcom animuszu w walce" Jak zaznaczył, "jedno jest dziś pewne". - Ukraińcy wygrają tę wojnę, ale nie wiadomo jeszcze kiedy. To zależy od Zachodu, zależy także od nas. Także od nas w tej audycji, od wszystkich, którzy podtrzymują ten ogień pomocy i wsparcia - stwierdził gość PR24. - Jest potrzebna amunicja, jest ona potrzebna w miarę szybkim czasie. Są potrzebne sankcje i jest potrzebna twarda obietnica, że Ukraina wchodzi do Unii Europejskiej. To jeden z najważniejszych elementów, który dodaje Ukraińcom animuszu w walce, który pozwala im przeciwstawiać się Rosjanom - dodał polityk. Jego zdaniem "trzeba stworzyć szybką ścieżkę dla Ukrainy, ale także dla Gruzji i dla Mołdawii". - Te trzy państwa powinny być rozpatrywane łącznie. Wywodzą się one z tak zwanego Partnerstwa Wschodniego. Mają one już umowy stowarzyszeniowe z Unią Europejską, maja też umowy o wolnym handlu - podkreślił. Czytaj także:
