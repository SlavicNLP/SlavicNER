Wiadomości Austria grozi Gazpromowi. Rosjanie mogą stracić swój magazyn dzisiaj 07:38 Business Insider Polska

Przepychanki między Rosją a Zachodem przybierają na sile. Gazprom ogranicza dostawy gazu do Europy, ale austriacki kanclerz już sugeruje, że w takiej sytuacji Rosjanie stracą swój magazyn gazu w tym kraju.

Rosja bierze odwet za zachodnie sankcje i w ostatnim czasie zaczęła manipulować dostawami gazu do Europy. Odcięcie Polski i Bułgarii było dopiero początkiem. W czwartek Gazprom ograniczył dostawy do Niemiec, a ponadto ogłosił, że Jak informowaliśmy w Business Insider Polska, w Europie trwa nerwowe uzupełnianie zapasów. Do tego stopnia nerwowe, że niektóre firmy gotowe są do płatności w rublach. Nie tylko Rosja wysuwa jednak groźby. Kanclerz Austrii Karl Nehammer stanowczo odpowiedział Gazpromowi. "

Jeśli rosyjski Gazprom nie zapełni naszego największego magazynu, to odbierzemy im go innym dostawcom " - powiedział kanclerz w rozmowie z "Kronen Zeitung". Jak wyjaśnia gazeta, magazyn Haidach w Salzburgu "należy" do rosyjskiego giganta energetycznego i jest obecnie de facto pusty.

Kwestia własności magazynów pokazuje stopień uzależnienia Zachodu od dostaw z Rosji. W Europie nie brakuje takich obiektów, które formalnie są pod kontrolą Rosjan, a nie państw, na których terenie leżą lub przynajmniej lokalnych podmiotów.
