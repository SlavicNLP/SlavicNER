Sankcje wobec Rosji. Szefowie komisji polskiego i niemieckiego Sejmu zgodni

Przewodniczący komisji: Obrony Narodowej, Spraw Zagranicznych i do spraw Unii Europejskiej polskiego Sejmu oraz szefowie komisji: Spraw Zagranicznych, Spraw Europejskich i Obrony niemieckiego Budestagu wydali wspólne oświadczenie. Przyjęty 12 kwietnia dokument dotyczy rozszerzenia sankcji przeciwko Rosji, wyznaczenia konkretnej perspektywy członkostwa Ukrainy w Unii Europejskiej, wsparcia w zakresie dostaw broni i sprzętu wojskowego oraz pomocy humanitarnej w rejon działań wojennych, a także przeniesienia zarządzania kryzysem uchodźczym na szczebel unijny. Wspólne oświadczenie przewodniczących komisji Sejmu i Bundestagu. W komunikacie podkreślono, że wojna na Ukrainie wywołana przez Rosję jest „najpoważniejszym zagrożeniem dla euroatlantyckiego bezpieczeństwa od dekad”. „Wstrząśnięci, pełni oburzenia i sprzeciwu obserwujemy zabójstwa, gwałty, ogromne cierpienie ludzkie i zniszczenia spowodowane działaniami Rosji” – podkreślili przewodniczący komisji. Dodali, że sprawa jest tym bardziej oburzająca, że wymienione zbrodnie zostały popełnione również na dzieciach. Szefowie komisji polskiego i niemieckiego Sejmu obawiają się, że sytuacja może się pogorszyć i dojdzie do powtórki zdarzeń z Buczy, Irpienia czy Mariupolu, noszących znamiona ludobójstwa. Stąd wzywają, aby podjąć niezwłoczne działania, które powstrzymają Rosję. Politycy wzywają do nałożenia twardych sankcji, które objęłyby również sektor energetyczny. Wojna na Ukrainie największym kryzysem uchodźczym od czasów II wojny światowej. W dokumencie podkreślono również, że obecnie mamy do czynienia z największym kryzysem uchodźczym od czasów II wojny światowej. Przewodniczący komisji wezwali w związku z tym do udzielenia wsparcia finansowego krajom najbardziej zaangażowanym w udzielanie pomocy osobom uciekającym przed wojną na Ukrainie. Czytaj też:
