Ukraina chce zaatakować Most Krymski „gdy pojawi się możliwość”. Rosja odpowiada

– Ukraina na pewno zaatakuje Most Krymski, jeśli nadarzy się ku temu okazja – zapowiedział sekretarz Rady Bezpieczeństwa Narodowego i Obrony Ukrainy Ołeksij Daniłow. Słowa ukraińskiego polityka ostro skomentował rzecznik Kremla Dmitrij Pieskow i były prezydent Dmitrij Miedwiediew.

Ukraiński sekretarz Rady Bezpieczeństwa Narodowego i Obrony Ołeksij Daniłow zapowiedział, że gdy nadarzy się okazja, Ukraina zaatakuje Most Krymski.

Jeżeli pojawi się możliwość uderzenia na Most Krymski, łączący półwysep z Rosją, oczywiście to zrobimy

– zapowiedział Daniłow na antenie Radia NW. – 

Gdybyśmy mieli okazję to zrobić, już byśmy to zrobili. Jeśli nadarzy się ku temu okazja, na pewno to zrobimy

– dodał. Ukraiński polityk ocenił, że „byłoby dobrze”, gdyby ukraińscy partnerzy zapewnili „takie dostawy uzbrojenia, które pozwoliłyby dosięgnąć Ukrainie do Mostu Krymskiego”. – Rozwiązałoby to wiele naszych problemów – podkreślił. Ukraina zaatakuje Most Krymski? Jest odpowiedź Rosji. Na słowa Daniłowa zareagował rzecznik Kremla Dmitrij Pieskow. Podkreślił, że zarówno most, jak i inne obiekty strategiczne „są dobrze bronione” przez służby bezpieczeństwa Rosji. W ocenie Kremla słowa sekretarza Rady Bezpieczeństwa Narodowego i Obrony Ukrainy to zapowiedź „możliwego ataku terrorystycznego”. – 

To jest niedopuszczalne. Oczywiście jest wiele śladów czynów, które podlegają weryfikacji prawnej, a następnie karze

– stwierdził Pieskow. Zapowiedź zniszczenia Mostu Krymskiego skomentował też Dmitrij Miedwiediew, były prezydent Rosji, obecnie wiceprzewodniczący Rady Bezpieczeństwa Federacji Rosyjskiej.

„Jeden z upartych ukraińskich przywódców powiedział o potrzebie uderzenia na most Krymski. Mam nadzieję, że rozumie, że będzie celem odwetu” –

napisał w mediach społecznościowych. Najdłuższy most w Europie. Po nieuznawanej przez świat aneksji Półwyspu Krymskiego przez Rosję rosyjskiej władze zdecydowały o budowie nad Cieśniną Kerczeńską mostu na Krym. Budowę ukończono w 2018 roku. 19-kilometrowa budowla to najdłuższy most w Europie. Przedtem z terytorium Rosji na Krym można było tylko dolecieć lub dopłynąć. Całkowity koszt budowy mostu był szacowany na ponad 3,7 mld dolarów. Przeciwko budowie stanowczo protestowała Ukrainy, do której według prawa międzynarodowego wciąż przynależy terytorium Krymu. Budowę konstrukcji bez zgody Ukrainy potępiła m.in. Unia Europejska, która już w 2018 roku nałożyła sankcje na przedsiębiorstwa uczestniczące w budowie. Czytaj też:
