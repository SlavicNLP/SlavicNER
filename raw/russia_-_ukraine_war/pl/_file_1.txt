Wiceprezydent USA Kamala Harris i współzałożyciel Meta Mark Zuckerberg z zakazem wjazdu do Rosji

Osoby znajdujące się na liście sankcji mają bezterminowy zakaz wjazdu do Rosji. Jak podaje Ukrainska Prawda, rosyjskie MSZ podało, że „lista” obejmuje 29 Amerykanów z kadry kierowniczej wyższego szczebla, biznesmenów, ekspertów i dziennikarzy, którzy „kształtują rusofobiczną agendę”, a także żony wielu wysokich rangą urzędników. Amerykanie, którzy teraz nie mają wstępu do Rosji, to wiceprezydent USA Kamala Harris, rzecznik Departamentu Obrony John Kirby i Mark Zuckerberg, współzałożyciel i prezes Meta (wcześniej Facebook). Ponadto 61 obywatelom Kanady zakazano wjazdu „w odpowiedzi na antyrosyjskie sankcje nałożone przez oficjalną Ottawę, w tym zakaz wjazdu do Kanady i inne środki dyskryminujące rosyjskich urzędników, wojsko, ekspertów i dziennikarzy”. Na liście znajdują się wyżsi urzędnicy państwowi, obecni i emerytowani żołnierze, przedstawiciele środowiska eksperckiego i czołowych mediów, których w Rosji nazwano bezpośrednio zaangażowanymi „w opracowywanie, uzasadnianie i wdrażanie rusofobicznego kursu rządzącego w Kanadzie reżimu”. Kamila Wronowska.
