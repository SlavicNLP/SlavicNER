Ukraina: Szef MSZ o rozmowie Bidena z Putinem

Rozmowa prezydentów USA i Rosji, Joe Bidena i Władimira Putina, służy sama w sobie jako odstraszanie i deeskalacja oświadczył szef MSZ Ukrainy Dmytro Kułeba, cytowany przez Agencję Reutera. Ukraiński minister spraw zagranicznych zaznaczył, że Kijów docenia amerykańskie zaangażowanie w próbę nakłonienia Rosji do powrotu za stół negocjacyjny. Kontakt sam w sobie służy jako odstraszanie i deeskalacja” napisał Kułeba w komentarzu dla Reutersa. Dodał przy tym, że priorytetem jest opracowanie pakietu odstraszającego, by zniechęcić Moskwę do jakiejkolwiek dalszej eskalacji wojskowej. Po zakończeniu wtorkowego spotkania on-line Bidena z Putinem Mychajło Podolak, przedstawiciel biura prezydenta Ukrainy, oświadczył, że rozmowa nie przyniosła sensacji. Podkreślił, że Ukraina jest wdzięczna USA za wsparcie jej suwerenności i integralności terytorialnej. Jak zapowiedziała strona amerykańska, w czwartek Biden ma rozmawiać z prezydentem Ukrainy Wołodymyrem Zełenskim. Biały Dom poinformował, że Biden ostrzegł we wtorkowej rozmowie z Putinem, że Stany Zjednoczone i ich europejscy sojusznicy odpowiedzą silnymi sankcjami i innymi środkami” na rosyjską militarną eskalację na Ukrainie. Kreml zaś podał po spotkaniu, że Rosja jest zainteresowana uzyskaniem gwarancji wykluczających rozszerzenie NATO na kierunku wschodnim. APW, PAP.

Na portalu internetowym NaszDziennik.pl mogą być wykorzystywane pliki cookies (tzw. ciasteczka) i inne technologie, m.in w celach statystycznych i reklamowych. W związku z wprowadzeniem Ogólnego rozporządzenia o ochronie danych osobowych z dnia 27 kwietnia 2016 r. (RODO) wykorzystywanie informacji pozyskanych za pośrednictwem plików cookies jest zależne od Pani/Pana zgody. Wyrażenie przez Panią/Pana zgody na wykorzystywanie tych informacji pozwoli na przygotowywanie przez właściciela portalu internetowego NaszDziennik.pl oraz jego zaufanych partnerów treści oraz reklam odpowiadających Pani/Pana zainteresowaniom oraz preferencjom, a także będzie pomocne w celu analitycznym.
