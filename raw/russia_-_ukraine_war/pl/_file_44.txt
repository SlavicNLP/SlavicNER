Premier Holandii: Sankcje na Rosję muszą pozostać w mocy do końca wojny.

Rutte: Jesteśmy z Ukrainą. Szef holenderskiego rządu zapewnił ukraińskich parlamentarzystów, że zarówno Holandia, jak i „inni członkowie europejskiej rodziny” stoją ramię w ramię z Ukrainą. Odniósł się także do nałożonych przez UE na Rosję sankcji. Jego zdaniem kolejnym ważnym krokiem będzie dla Unii zaprzestanie importu rosyjskiej ropy. „Sankcje muszą pozostać w mocy aż do zaprzestania przez Rosję inwazji na Ukrainę i odzyskanie przez Ukrainę suwerenności”, podkreślił. Rutte wspomniał również o silnej więzi między Ukrainą a krajami UE. Obiecał, że wszystkie unijne kraje będą „współpracować na rzecz odbudowy Ukrainy w taki sposób, który przybliży ją do Unii Europejskiej”. Na koniec swojego przemówienia premier Holandii zacytował hymn Ukrainy: „Jeszcze nie umarła Ukrainy ni chwała, ni wola, jeszcze do nas, bracia młodzi, uśmiechnie się dola. Zginą nasi wrogowie jak na słońcu rosa, będziem rządzić i my, bracia, w naszych własnych stronach”.
