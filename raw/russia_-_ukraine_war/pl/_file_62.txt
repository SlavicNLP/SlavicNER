Przydacz: Rosję należy trwale osłabić. Przynajmniej na jedno pokolenie dzisiaj, 8 minut temu

Przydacz zwrócił uwagę, że Rosja chce zmienić "architekturę bezpieczeństwa nie tylko w regionie, ale na całym obszarze euroazjatyckim, od Lizbony, do Władywostoku".

"Przynajmniej na jedno pokolenie" "Trzeba sprawić, żeby Moskwa co najmniej przez najbliższe pokolenie nie była w stanie ponownie doprowadzić do takiego konfliktu, jaki obecnie obserwujemy na Ukrainie" - wskazał wiceszef MSZ. Chodzi, jak powiedział, o dokonanie takiego uszczerbku w możliwościach militarnych Rosji, aby nie była w stanie prowadzić podobnie agresywnej polityki jak obecnie. "Temu ma służyć m.in, polityka sankcji" - zaznaczył. Przypomniał, że w ramach UE, wspólnie z USA i Wielką Brytanią "kontynuujemy działania prowadzące do tego, że Rosja utraci część swojego potencjału gospodarczego". Zdaniem Przydacza trzeba kontynuować naciski na Rosję. "Jako Polska stoimy na stanowisku, że ten kraj należy obejmować sankcjami tak długo, aż wyrzeknie się swoich agresywnych zachowań i rewizjonistycznej

zagranicznej" - powiedział. Wiceminister ma "głębokie przekonanie", że w sytuacji, gdy ten kraj poniesie wysokie straty, dojdzie w nim do głębokich zmian wewnętrznych. "Dziś to nie Ukraina potrzebuje +denazyfikacji+, ale rosyjskie elity" - stwierdził w rozmowie z magazynem. Jak zaznaczył, społeczeństwo rosyjskie powinno uzyskać dostęp do wolnej, niezależnej informacji - "bo tylko w ten sposób będzie mogło rozeznać się w faktycznej sytuacji". (PAP)
