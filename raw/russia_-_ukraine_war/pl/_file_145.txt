Twardsze sankcje, większe dostawy broni. Szefowa brytyjskiej dyplomacji o pomocy Ukrainie 19 min

- W tej chwili bardzo ważne jest, abyśmy nadal wywierali presję na Władimira Putina, dostarczając więcej broni na Ukrainę i wzmacniając sankcje - powiedziała dziennikarzom Truss, cytowana przez agencję Reutersa.

Węgry blokują pakiet najtwardszych sankcji. Szef unijnej dyplomacji Josep Borrell liczy na to, że wkrótce będzie zgoda na import ropy z Rosji. Jeśli nie uda się osiągnąć porozumienia do końca tygodnia, wtedy sprawą zajmą się ministrowie spraw zagranicznych 27 krajów, którzy spotykają się w poniedziałek na comiesięcznej naradzie w Brukseli. Jednomyślną zgodę cały czas blokują Węgry, które mówią, że sankcje będą zbyt kosztowne i domagają się unijnych funduszy na modernizację swoich ropociągów. Węgry już oficjalnie poinformowały, że chcą od 500 milionów do 750 milionów euro, by mogły się odłączyć od rosyjskiego rurociągu i podłączyć do chorwackiego. To - jak można usłyszeć w Brukseli - kwota zbyt wygórowana tym bardziej, że istnieją techniczne możliwości tłoczenia ropy na Węgry rurociągiem adriatyckim. - Komisja Europejska będzie musiała to przekalkulować, oby nie przestrzeliła z ich przekupieniem - powiedział brukselskiej korespondentce Polskiego Radia Beacie Płomeckiej jeden z unijnych dyplomatów. Czytaj także:
