Szef MSZ Ukrainy po rozmowie Biden-Putin: Odstraszenie i deeskalacja

Minister spraw zagranicznych Ukrainy zabrał głos po wtorkowym spotkaniu w formie wideo przywódców USA i Rosji.

Dmytro Kułeba w rozmowie z agencją informacyjną Reuters powiedział, iż "rozmowa pomiędzy Joe Bidenem a Władimirem Putinem służyła sama w sobie odstraszeniu i deeskalacji". Spotkanie ws. Ukrainy. We wtorek, 7 grudnia po południu odbyło się spotkanie prezydenta USA Joe Bidena z przywódcą Federacji Rosyjskiej Władimirem Putinem w formie wideokonferencji. Dyskusja trwała około dwie godziny. Media na świecie zaczęły informować o pierwszych szczegółach. Wiadomo, że amerykański prezydent zaplanował od razu odbycie rozmów z liderami państw europejskich, z którymi konsultował się także przed naradą z Putinem – Niemcami, Włochami, Francją oraz Wielką Brytanią. W czwartek, 9 grudnia Biden będzie rozmawiał z prezydentem Ukrainy Wołodymyrem Zełenskim – przekazał portal politico.com. Głównym tematem wideorozmowy były doniesienia wywiadów poszczególnych państw o planowanej przez Federację Rosyjską inwazji na terytorium Ukrainy w pierwszych miesiącach 2022 roku – styczniu bądź lutym. Takie informacje dostała również Polska – zarówno od Amerykanów, jak i Ukraińców. Zadowolenia z odbytej rozmowy nie krył szef ukraińskiego MSZ Dmytro Kułeba. – Priorytetem jest opracowanie pakietu, który odstraszy Moskwę przed dalszą eskalacją wojskową – powiedział. Przypomnijmy, że aktualnie przy granicy z Ukrainą ma stacjonować pomiędzy 90 a 100 tys. żołnierzy rosyjskich wraz ze sprzętem. Gwarancje Bidena. Jak przekazał Jake Sullivan, doradca prezydenta Stanów Zjednoczonych Ameryki Północnej do spraw bezpieczeństwa narodowego, Joe Biden nie dał Władimirowi Putinowi gwarancji , że Ukraina w przyszłości nie dołączy do Sojuszu Północnoatlantyckiego. Właśnie na tym miało najbardziej zależeć przywódcy Federacji Rosyjskiej. Biden miał też zapowiedzieć ewentualne sankcje, wysłanie broni dla Ukrainy oraz wzmocnienie wschodniej flanki NATO w razie rosyjskiego ataku. "Ścisłą współpracę" z "sojusznikami po obu stronach Atlantyku" zapowiedział minister Dmytro Kułeba. Czytaj też: Czytaj też:
