Wiceszefowa dyplomacji USA: Rosja nie osiąga swoich celów podczas inwazji na Ukrainę

Zastępca sekretarza stanu USA Wendy Sherman powiedziała w czwartek w Brukseli, że Rosja nie osiąga swoich celów podczas inwazji na Ukrainę i że częściowo powodem tego są zachodnie sankcje.

"To, do czego dążymy, to strategiczna porażka (prezydenta Rosji) Władimira Putina i Kremla. I wierzę, że to już się dzieje, że bez względu na to, co się stanie Ukraina przetrwa" - oświadczyła Sherman podczas wydarzenia zorganizowanego przez brukselski think tank Friends of Europe.
