САЩ подкрепят Полша срещу ”Северен поток 2” 0 | 569 | 27.01.2018

Полша разчита на политическа подкрепа от САЩ срещу газопроводния проект ”Северен поток 2”. Това заяви днес полският министър на външните работи Яцек Чапутович.

Полша представи критика към проекта "Северен поток 2" като инструмент за политически натиск. Ще помолим партньорите си от САЩ да подкрепят политиката ни в тази сфера, посочи Чапутович. Газопроводът "Северен поток 2" трябва да бъде пуснат в експлоатация в края на 2019 г. и да удвои капацитета за пренос на газ от Русия до Германия. Полската енергийна компания ПГНиГ (PGNiG) през ноември подписа петгодишен договор за доставки на втечнен природен газ от САЩ като алтернатива на руския.
