Берлин е готов да посредничи между Русия и Украйна за “Северен поток-2”

Берлин е готов да посредничи между Русия и Украйна за „Северен поток-2“, заявява управляващия директор на Източния комитет на германската икономика Михаел Хармс пред агенция DPA, цитиран от РИА Новости. По думите на Хармс главният въпрос остава транзита на газ през Украйна след реализацията на проекта. Киев не би трябвало да се притеснява от пълно спиране на транзита, защото „Северен поток-2“ след пускането си в експлоатация съвсем не веднага няма да достигне до пълна мощност. „Правителството на ФРГ може да бъде посредник, защото Германия и немската икономика играят важна роля в проекта“, предлага той.
