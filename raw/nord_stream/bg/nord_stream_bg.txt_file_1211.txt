Путин и Меркел потвърдиха позициите си по проекта "Северен поток 2"

Владимир Путин СНИМКА: РОЙТЕРС Президентът на Русия Владимир Путин и канцлерът на Германия Ангела Меркел в телефонен разговор са потвърдили позициите на страните си по проекта "Северен поток 2", предаде ТАСС.Потвърдена е позицията на Русия и Германия по проекта за строителство на големия взаимноизгоден проект "Северен поток 2", съобщи пресслужбата на Кремъл. Към края на март Германия вече е издала всички разрешителни за изпълнението на проекта на нейна територия, предава БТА."Северен поток 2" е проект за разширяване на действащия газопровод "Северен поток", който свързва Русия и Германия по дъното на Балтийско море, заобикаляйки транзитните държави Украйна, Беларус, Полша и други източноевропейски и балтийски страни. Тръбопроводът като цяло повтаря маршрута на "Северен поток" и преминава през изключителната икономическа зона и териториални води на пет държави - Русия, Финландия, Швеция, Дания и Германия. Дължината му е над 1200 км, а капацитетът - 55 млрд. куб метра газ годишно. Планира се съоръжението да бъде пуснато в експлоатация в края на 2019 година.Украинският президент Петро Порошенко призова по-рано днес германските политици и предприемачи да преразгледат отношението си към проекта, тъй като по думите му транзитът на руски газ до Европа през Украйна е много по-изгоден.В интервю, публикувано днес в германския в. "Ханделсблат", Порошенко нарича съоръжението "политически подкуп за лоялност към Русия" и отбелязва, че проектът няма съществени икономически основания.Руският президент Владимир Путин заяви, че е недопустимо да се правят провокации и спекулации за възможно използване на химическо оръжие в Сирия, съобщи пресслужбата на Кремъл, цитирана от ТАСС."Лидерите обмениха мнения за положението в Сирия, включително за обвиненията на редица западни страни към Дамаск за използване на химическо оръжие. От руска страна бе обърнато внимание, че е недопустимо да се правят провокации и спекулации по този въпрос", се казва в изявлението на руското президентство.Путин и Меркел също така се са договорили да продължат съвместната работа по решаване на кризата в Украйна във формат "нормандска четворка" (Германия, Франция, Русия, Украйна). Сподели Приятел Tweet Още: Тръмп: Как Германия има пари за "Северен поток-2", но не и за военни разходи Порошенко: Случаят "Скрипал" ще се отрази на "Северен поток-2" Въпреки скандала "Скрипал" Германия одобри окончателно "Северен поток 2"
