Kreml: Trumpovy výroky o plynovodu neovlivní helsinský summit

Brusel - Vyjádření amerického prezidenta Donalda Trumpa o tom, že projekt plynovodu Nord Stream 2 z Ruska do Německa rozděluje Evropu, podle Kremlu neovlivní chystanou pondělní schůzku šéfa Bílého domu s ruským prezidentem Vladimirem Putinem v Helsinkách. Trumpův postoj považuje Moskva za pokus přinutit Evropany k nákupu dražšího plynu. Kreml zdůraznil, že evropští odběratelé si musí sami vybrat, kde budou plyn nakupovat. Státy NATO podpořily svrchovanost a územní celistvost Ukrajiny.
