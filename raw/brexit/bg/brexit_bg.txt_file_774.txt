ЕС заплашва Великобритания със санкции, за да не допусне подкопаване на икономиката в Общността след Брекзит

Европейският съюз заплашва със санкции, за да не допусне възможността Обединеното кралство да подкопае икономиката на Общността след излизането от структурите й, пише британският вестник The Times. Въвеждане на ограничения срещу компании, които получават държавни субсидии, а също и включването на Великобритания в „черен списък“ с некоректни юрисдикции са само част от предложенията в стратегически документ, публикуван тази седмица от Европейската комисия. Плановете са насочени да поддържат „равнопоставеността“ и да противодействат на риска британските компании да намалят данъците, за да привлекат бизнес инвестиции след напускането на Общността. Документът бе публикуван, преди да се появят съобщения че съветниците от Даунинг стрийт обмислят митническо споразумение с ЕС, което да обхваща търговията със стоки, отбелязват от редакцията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com
