Нова британска партия опитва да спре Брекзит

Нова британска политическа партия, вдъхновена от идването на власт на френския президент Еманюел Макрон, започна днес кампания за спиране на Брекзит. Партия “Обновление” (Renew), основана миналата година, каза, че иска да поддържа дебата за Брекзит, защото според нея основните политически партии са загубили връзка с избирателите, които се чувстват забравени от политическите елити. “Възнамеряваме да бъдем твърди по отношение на брекзит и причините за брекзит”, каза главният стратег на партията Джеймс Торанс. “Ще окажем натиск върху депутатите да осмислят националния интерес и да сложат “оставането в ЕС” отново на масата при гласуването за окончателното споразумение с ЕС”, добави той. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com
