Нова британска партия, вдъхновена от Макрон, иска да спре Брекзит

Партия "Обновление", която бе създадена миналата година, каза, че ще се опита да поддържа дебата за Брекзит, тъй като според нея основните политически партии са изгубили връзка с избирателите, които се чувстват изоставени от политическия елит.

"Възнамеряваме да сме твърди за Брекзит и да сме твърди за причините за Брекзит", заяви Джеймс Торанс, който отговаря за стратегията на партията. "Ще окажем натиск върху депутатите, за да вземат предвид националния интерес и да върнат на масата опцията за оставане в гласуване за финалната сделка с ЕС", настоя той. След референдума поддръжниците на членството в ЕС започнаха да проучват различни правни и политически методи, за да спрат това, което за тях е най-голямата грешка в политическата история на Великобритания след Втората световна война. Премиерът Тереза Мей, чиито правителство и партия са разделени за Брекзит, разполага с едва осем месеца, за да постигне споразумение за оттегляне с ЕС, но настоява, че Великобритания ще напусне съюза на 29 март 2019 г.
