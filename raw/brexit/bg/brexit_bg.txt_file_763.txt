Тереза Мей: Втори референдум във Великобритания за Брекзит няма да има

Втори референдум във Великобритания по въпроса за излизането от ЕС няма да има, заяви британският премиер в интервю за германския вестник „Билд“. Тереза Мей обясни, че британската общественост вече е взела своето решение. Страната напуска Евросъюза, но не и Европа, и желае партньорство, подчерта Мей, като допълни, че голямата цел за Лондон е да договори всеобхватно споразумение за свободна търговия и партньорство в областта на сигурността. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com
