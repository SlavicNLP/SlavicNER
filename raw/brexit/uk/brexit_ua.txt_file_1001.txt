Новим міністром Великої Британії у Brexit призначили чиновника МОЗ

Новим міністром Великої Британії у Brexit став Стівен Барклі, повідомили у п'ятницю в уряді країни. "Королева була рада схвалити призначення Стівена Барклі на посаду міністра із виходу з Європейського союзу", - йдеться в повідомленні, опублікованому на офіційній сторінці британського уряду в Twitter. На цій посаді він замінив Домініка Рабе, який пішов з посади через розбіжності щодо проекту Brexit угоди. С.Барклі досі обіймав посаду в міністерстві охорони здоров'я Великобританії.
