Velká porážka Mayové. Britský parlament si prosadil setrvání v celní unii

O prosazení dodatku se zasloužil zejména bývalý britský diplomat John Kerr, který se dlouhodobě staví proti brexitu. Podle něj je cílem dodatku „omezit škody, které Británie utrpí po svém odchodu jednotného evropského trhu, který je největším na světě“. Pro britskou premiérku představuje výsledek dnešního hlasování významnou porážku. Její vláda totiž prosazuje, aby Spojené království po svém odchodu z EU opustilo celní unii i jednotný trh. Zatím ale není jisté, zda se dodatek skutečně stane součástí zákona o brexitu. Jak připomněla agentura AP, výsledek dnešního hlasování nevolené Sněmovny lordů může zvrátit dolní komora britského parlamentu.
