EU se nenechá Londýnem dojmout. Čas se krátí, vzkázal vyjednavač Barnier do Británie

"Nenecháme se dojmout, nenechám se dojmout touto 'hrou na svalování odpovědnosti'," řekl Barnier novinářům s tím, že "někteří lidé" v Británii se snaží přenést na unii odpovědnost za následky brexitu. Čtvrteční britský návrh uchovat otevřené hranice pro zboží a služby mezi Severním Irskem a Irskem je podle vyjednávače nejasný a "budí více otázek než dává odpovědí". Podle britského návrhu by Británie zůstala v celní unii s EU i další rok po téměř dvouletém přechodném období po brexitu.



"Dovolte mi, abych řekl velmi jasně, že co je určeno pro území o velikosti Severního Irska, nemusí být nutně uskutečnitelné pro celé Spojené království," poznamenal vyjednávač.
