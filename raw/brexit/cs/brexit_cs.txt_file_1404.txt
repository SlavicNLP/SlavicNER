Mayová se snaží upevnit moc, provádí změny ve vládě. Přemýšlí i o jmenování náměstka pro tvrdý brexit

Ve snaze upevnit svou pozici provedla v pondělí britská premiérka Theresa Mayová dílčí změny ve vládě. Šéfem premiérčina kabinetu se stal dosavadní ministr spravedlnosti David Lidington, nového generálního tajemníka má také Konzervativní strana. Klíčoví ministři včetně ministra zahraničí Borise Johnsona, financí Philipa Hammonda či ministryně vnitra Amber Ruddové ve funkci zůstávají, informovala britská média. Funkci šéfa úřadu vlády, kterou bude nyní zastávat Lidington, donedávna vykonával Damian Green.
