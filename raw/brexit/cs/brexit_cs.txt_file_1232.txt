Ministr pro brexit Davis se setkal s Babišem a Stropnickým

Vyjednavač Evropské unie pro brexit Michel Barnier má plnou podporu české vlády. Prioritou pro uzavření dohody o vystoupení je shoda nad zachováním práv unijních občanů v co nejširší míře. Uvedli to po schůzkách s britským ministrem pro brexit Davidem Davisem premiér v demisi Andrej Babiš a ministr zahraničí v demisi Martin Stropnický (oba ANO). Tématem schůzek v Praze bylo uspořádání vztahů mezi EU a Británií po jejím odchodu z unie. Jednání o brexitu se budou věnovat premiéři a prezidenti členských států EU příští týden na summitu EU.
