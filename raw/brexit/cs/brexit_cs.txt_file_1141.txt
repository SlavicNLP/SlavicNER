Udržet po Brexitu irskou hranici bez kontrol? Nemožné, tvrdí britští poslanci

Poslanci napříč různými politickými stranami uvedli, že nejsou schopni nalézt jakékoli funkční řešení pro ostrahu hranic mezi dvěma subjekty, jejichž zákony i celní poplatky se liší, aniž by vzali v potaz fyzická kontrolní stanoviště, jinými slovy klasické celnice, hraniční závory a ostrahu hranic. Výbor pro záležitosti Severního Irska, volený dolní komorou britského Parlamentu, vyzval vládu, aby vysvětlila, jak hodlá zachovat otevřenou a neviditelnou hranici mezi Spojeným královstvím a Irskem.
