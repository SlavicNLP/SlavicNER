Mayová učinila dílčí změny ve vládě, klíčoví ministři zůstávají

Nová tvář v čele Konzervativní strany. Nová tvář stane také v čele premiérčiny Konzervativní strany. Patricka McLoughlina nahradí Brandon Lewis, který byl dosud náměstkem ministryně vnitra pro imigraci. Funkce předsedy strany je tradičně oddělená od funkce předsedy vlády. Nástupce premiérka Mayová hledá také za dosavadního ministra pro Severní Irsko Jamese Brokenshira, který v pondělí ze zdravotních důvodů rezignoval. Severní Irsko je bez vlády od loňského ledna a ke vzniku funkčního kabinetu nepomohly ani předčasné volby v březnu. Brokenshirovi se nepodařilo přimět nejsilnější severoirské strany k vytvoření společné vlády, a regionu tak hrozí, že nad ním Londýn převezme přímou správu. Pozice Mayové je oslabená kvůli neúspěchu konzervativců v předčasných volbách loni v červnu, které sama premiérka vyvolala, i kvůli sporům uvnitř vlády v otázce odchodu Británie z Evropské unie. Změnami ve vládě si chce podle britských médií Mayová pozici upevnit.
